Завдання до уроку String. Random

    Завдання 1
      Створіть програму, яка отримує від користувача послідовність чисел,
      розділених комами. Перевірте, чи введена послідовність складається 
      лише з чисел. Виведіть на екран лише числа, які є парними. 
      Для цього використовуйте методи split(), equals(), replace(), if, та цикли.
     
  Завдання 2
      Ви отримали таємне повідомлення від свого друга,
      але воно написане в закодованій формі. Вам 
      необхідно розкодувати це повідомлення, використовуючи
      методи роботи з рядками. Вам відомо, що:
        •	Кожна літера повідомлення була змінена на її велику 
          форму, наприклад, 'a' стало 'A', 'b' стало 'B' і так далі.
        •	Всі пробіли були замінені на знак плюса '+'.
        •	Кожна літера повідомлення була замінена на номер її позиції
          в латинському алфавіті (нумерація починається з 1). 
          Наприклад, 'A' відповідає 1, 'B' відповідає 2 і так далі.
      Отже, вам потрібно створити програму, яка розкодує це повідомлення
      і виводить його в розшифрованому вигляді.
      
  Приклад:
      Вхідне повідомлення: "1+2+3+4+5"
      Розкодоване повідомлення: "ABCDE"
      Завдання вимагає використання методів:
        - indexOf
        - substring
        - toLowerCase 
        - toUpperCase 
      
  Завдання 3
      Напишіть програму на Java, яка генерує випадковий пароль 
      за заданими параметрами. Користувач повинен мати можливість 
      вказати довжину паролю та вид символів:
        - букви верхнього/нижнього регістрів
        - цифри
        - спеціальні символи
      Запитайте користувача про довжину бажаного паролю.
      Запитайте користувача, чи він хоче використовувати букви верхнього регістру (Y/N).  
      Запитайте користувача, чи він хоче використовувати букви нижнього регістру (Y/N).
      Запитайте користувача, чи він хоче використовувати цифри (Y/N).  
      Запитайте користувача, чи він хоче використовувати спеціальні символи (Y/N).
      Після отримання відповідей, згенеруйте випадковий пароль за
      заданими критеріями та виведіть його на екран.
      Для генерації випадкових значень використовуйте клас Random.
      
    Приклад:
      - Введіть довжину паролю: 12
      - Використовувати букви верхнього регістру? (Y/N): Y
      - Використовувати букви нижнього регістру? (Y/N): Y
      - Використовувати цифри? (Y/N): Y
      - Використовувати спеціальні символи? (Y/N): N
      Згенерований пароль: Ab3fGh7pQjL
      
      Використовуйте клас Random для генерації випадкових значень. 
      Наголошую, що char – символьний тип даних, представлений цифрами. 
      Можна використовувати таблицю ASCII для підстановки символів.
      Також, можна використовувати бібліотеку StringBuilder. 
